
\section{Grupa węzła}
Ponieważ dopełnienie dowolnego węzła, zarówno w przestrzeni $\R^3$ jak i $S^3$, jest łukowo spójne, jego grupa podstawowa nie zależy od wyboru punktu bazowego.
Dzięki temu poniższa definicja ma sens:

\begin{definition}[grupa węzła]
\index{grupa!węzła}%
    Niech $K$ będzie węzłem.
    Grupę podstawową jego dopełnienia,
    \begin{equation}
        \pi(L) := \pi_1 \left(\R^3 \setminus L\right),
    \end{equation}
    nazywamy grupą węzła i oznaczamy $\pi(K)$.
\end{definition}

Nie należy (i dosyć trudno jest) mylić grupy węzła z grupą kolorującą (patrz definicja \ref{def:colouring_group}).
Jak wkrótce się przekonamy, ta pierwsza jest zawsze nieskończona i poza grupą niewęzła, nieprzemienna.
Natomiast grupa kolorująca jest skończona dla splotów o~niezerowym wyznaczniku i zawsze przemienna.

Podamy najpierw kilka przykładów węzłów oraz ich grup.

\begin{example}
    Grupa niewęzła: $\Z$.
\end{example}

Z twierdzenia o pętli, czyli uogólnienia lematu Dehna wynika, że niewęzeł jest jedynym węzłem, którego grupą podstawową jest $\Z$.
% TODO: https://math.stackexchange.com/questions/3468034/knot-group-is-mathbbz-iff-k-is-the-unknot
(Pierwszy dowód lematu Dehna podał Max Dehn w 1910 roku, ale Hellmuth Kneser znalazł w 1929 lukę w dowodzie.
Z odsieczą przyszedł matematyk grecki Christos Papakyriakopoulos, który około 1957 roku nie tylko podał poprawny dowód używając jego ,,konstrukcji wieżowej'', ale uogólnił go do twierdzenia o~pętli, o~sferze).
% Wiem to z: https://en.wikipedia.org/wiki/Dehn%27s_lemma oraz Burde, Zieschang, Heusener, strona 52

\begin{example}
\label{exm:trefoil_group}%
    Grupa trójlistnika: $\langle x, y \mid x^2 = y^3\rangle$.
\end{example}

\begin{proof}
    Wynika to z (prezentacji Wirtingera i) równości
    % https://en.wikipedia.org/wiki/Tietze_transformations
    \begin{align}
        \pi_1(S^3 \setminus 3_1) & = \langle x, y, z \mid xz = yx, zy = xz, yx = zy \rangle \\
                                 & = \langle x, y \mid xyx = yxy \rangle \\
                                 & = \langle x, y, a, b \mid xyx = yxy, a = yx, b = xyx \rangle \\
                                 & = \langle x, a, b \mid xa = a^2x^{-1}, b = xa \rangle \\
                                 & = \langle a, b \mid b = a^2(ba^{-1})^{-1} \rangle \\
                                 & = \langle a, b \mid a^3 = b^2 \rangle,
    \end{align}
    prawdziwych na mocy transformacji Tietzego.
\end{proof}

Trójlistnik jest węzłem $(3, 2)$-torusowym, więc powyższy przykład stanowi szczególny przypadek grupy węzła torusowego.
Jej wyznaczenie to popularne ćwiczenie w~podręcznikach topologii algebraicznej:

\begin{example}
    Grupa węzła $(p,q)$-torusowego: $\langle x, y \mid x^p = y^q \rangle$.
\end{example}

\begin{proof}
    Wniosek z twierdzenia Seiferta-van Kampena, patrz \cite[s. 77]{kawauchi96} albo \cite[s. 47]{hatcher02}.
\end{proof}

\begin{example}
    Grupa ósemki: $\langle x, y \mid yxy^{{-1}}xy=xyx^{{-1}}yx \rangle$.
\end{example}

\begin{proposition}
    \label{prop:knot_group_invariant}
    Jeżeli węzły $L_1, L_2$ są równoważne, to grupy $\pi(L_1), \pi(L_2)$ są izomorficzne.
    Innymi słowy, grupa jest niezmiennikiem węzłów.
\end{proposition}

\begin{proof}
    Gdy dwa węzły są równoważne, istnieje izotopijny z~identycznością homeomorfizm $\R^3 \to \R^3$, który posyła pierwszy węzeł na drugi.
    Obcięty do dopełnień węzłów indukuje izomorfizm grup podstawowych.
\end{proof}

Na przykładzie grupy $\langle x,y,z \mid xyx=yxy,xzx=zxz\rangle$, która odpowiada zarówno sumie prostej różno-, jak i~jednoskrętnych trójlistników, widać że implikacja odwrotna nie zachodzi: mają one różne sygnatury (patrz uwaga za wnioskiem \ref{cor:acheiral_signature}).
Prawdziwe jest nawet ogólniejsze stwierdzenie:

\begin{proposition}
    Niech $K_1, K_2$ będą zorientowanymi węzłami.
    Wtedy węzłom $K_1 \shrap K_2$, $K_1 \shrap mr K_2$ odpowiadają izomorficzne grupy.
\end{proposition}

\begin{proof}
    Wniosek z twierdzeń o podgrupie południkowo-równoleżnikowej \cite[s. 75]{kawauchi96}.
\end{proof}

Twierdzenie odwrotne do faktu \ref{prop:knot_group_invariant} jest prawdziwe w klasie węzłów pierwszych:

\begin{proposition}
    Niech $K_1, K_2$ będą węzłami pierwszymi.
    Jeżeli ich grupy są izomorficzne, to same węzły są równoważne.
\end{proposition}

,,\emph{The group of a prime knot does not, however, necessarily determine the topological type of the exterior. Dehn hips on certain “essential” solid tori in the exteriors of torus knots and of cable knots produce Haken manifolds that are homotopically equivalent but not homeomorphic to the original exteriors and that, in fact, cannot be imbedded in $S^3$}'' (Whitten, \cite{whitten87}).
\index{rozmaitość!Hakena}%

\begin{proof}
\index[persons]{Gordon, Cameron}%
\index[persons]{Luecke, John}%
\index[persons]{Whitten, Wilbur}%
    % to jest kopia \cite[s. 76]{kawauchi96}
    Whitten pokazał w \cite{whitten87}, że węzły o~izomorficznych grupach mają homeomorficzne dopełnienia.
    Wkrótce po tym Gordon, Luecke udowodnili w~\cite{gordon89}, że nietrywialna chirurgia Dehna na nietrywialnym węźle nigdy nie daje sfery $S^3$, a~stąd wynika, że każdy homeomorfizm dopełnień węzłów można przedłużyć do homeomorfizmu $S^3$ w~siebie posyłającego jeden węzeł na drugi jako zbiory.
\index{chirurgia Dehna}%
\end{proof}

Waldhausen \cite{waldhausen68} pokazał dla pewnej dużej klasy 3-rozmaitości, że są scharakteryzowane topologicznie przez ich grupy podstawowe.
\index[persons]{Waldhausen, Friedhelm}%
Potem odkryto, że:

\begin{proposition}
    Grupa węzła wyznacza wartość jego genusu.
\end{proposition}
\begin{proof}[Niedowód]
    Jest to wniosek 3 z~pracy \cite{feustel78} Feustela.
\end{proof}
\begin{proposition}
    Grupa węzła złożonego wyznacza wartość jego liczby mostowej.
\end{proposition}
\begin{proof}[Niedowód]
    Jest to wniosek 3 z~pracy \cite{feustel78} Feustela.
\end{proof}

Wreszcie Thurston \cite{thurston82} jako efekt uboczny uzyskał kolejny wynik o grupie: hiperboliczne rozmaitości o skończonej objętości (domknięte rozmaitości lub takie, których brzeg jest zbudowany z torusów) są wyznaczone przez ich grupę podstawową.
\index[persons]{Thurston, William}%

\subsection{Grupa splotu}

Kawauchi \cite[s. 73]{kawauchi96} definiuje grupę splotu jako grupę podstawową jego dopełnienia.
Dla Milnora \cite{milnor54} grupą splotu był pewien iloraz\footnote{%
Niech $L$ będzie splotem w otwartej 3-rozmaitości $M$, $\pi(L)$ grupą podstawową dopełnienia $L$, zaś $L^i$ splotem powstałym przez usunięcie $i$-tego ogniwa.
Niech $A_i(L)$ oznacza jądro naturalnej inkluzji $\pi(L) \to \pi(L^i)$, zaś $[A_i]$ komutanta.
Wtedy $E(L) := [A_1][A_2] \cdots [A_n]$ jest podgrupą normalną $\pi(L)$.
Milnor nazywa iloraz $\pi(L) / E(L)$ grupą splotu.%
} tamtej grupy, dlatego należy zachować ostrożność i~sprawdzić, która konwencja obowiązuje.
% TODO: John Milnor (1954). Link groups. Ann. of Math. (2), 59, 177–195. https://mathscinet.ams.org/mathscinet/relay-station?mr=71020
My będziemy mieć do czynienia jedynie z~grupą podstawową dopełnienia.

\begin{example}
    Grupa splotu Hopfa: $\Z \oplus \Z$.
\end{example}

Kawauchi wspomina, że istnieją sploty, których grupa splotu nie odróżnia, podaje w~formie ćwiczenia \cite[s. 73]{kawauchi96}, że grupa sumy niespójnej splotów $L_1, L_2$ to $\pi(L_1) * \pi(L_2)$ i~przytacza twierdzenie:

\begin{proposition}
    Niech $L \subseteq S^3$ będzie splotem.
    Następujące warunki są równoważne:
    \begin{enumerate}
        \item splot $L$ nie jest rozszczepialny,
\index{splot!rozszczepialny}%
        \item splot $L$ jest niewęzłem lub jego dopełnienie jest rozmaitością Hakena o~nieściśliwym brzegu,
\index{rozmaitość!Hakena}%
        \item grupa podstawowa splotu $L$ jest nierozkładalna względem produktu wolnego.
    \end{enumerate}
\end{proposition}

\begin{proof}
    Z twierdzenia o pętli (niech $M$ będzie spójną 3-rozmaitością o niepustym brzegu, zaś $F$ powierzchnią na $\partial M$; jeżeli homomorfizm $\pi_1(F) \to \pi_1(M)$ indukowany przez inkluzję nie jest różnowartościowy, to istnieje dysk ściskający dla $F$ w $M$) i sferze (niech $M$ będzie spójną zorientowaną 3-rozmaitością, jeżeli $\pi_2(M)$ jest nietrywialna, to istnieje sfera właściwa w $M$) wynika, że $1 \implies 2$.
    Implikacja $2 \implies 3$ jest wnioskiem z hipotezy Knesera (niech $M$ będzie zwartą, spójną 3-rozmaitością, której brzeg jest pusty lub złożony z nieściśliwych powierzchni; jeśli $\pi_1(M) \cong G_1 * G_2$, to istnieje rozkład $M$ na sumę $M_1 \shrap M_2$ taką, że $\pi_1(M_i) \cong G_i$), zaś wynikanie $3 \implies 1$ jest oczywiste.
    To kończy dowód.
\end{proof}

\begin{corollary}
    Niech $L \subseteq S^3$ będzie splotem.
    Następujące warunki są równoważne:
    \begin{enumerate}
        \item grupa podstawowa splotu $L$ jest wolna, rangi $n$,
        \item splot $L$ jest trywialny, złożony z $n$ ogniw.
    \end{enumerate}
\end{corollary}

\begin{proposition}
    Niech $L \subseteq S^3$ będzie splotem.
    Następujące warunki są równoważne:
    \begin{enumerate}
        \item splot $L$ jest prosty i niepierścieniowaty\footnote{simple, anannular},
        \item grupa $\pi(L)$ jest nieprzemienną, nierozkładalną względem produktu wolnego grupą, izomorficzną z dyskretną podgrupą $PSL_2(\C)$.
    \end{enumerate}
\end{proposition}

\begin{proof}
    Wniosek z twierdzenia Thurstona o hiperbolizacji, patrz \cite[s. 76]{kawauchi96}.
\end{proof}

Jak wspomina Kawauchi \cite[s. 83]{kawauchi96}, jeśli $G$ jest nietrywialną przemienną podgrupą $\pi(L)$, to $G \cong \Z$ lub $\Z \oplus \Z$.
Wynika to z~klasyfikacji abelowych grup podstawowych 3-rozmaitości.
W~szczególności, jeśli $\pi(L) \cong \Z \oplus \Z$, to $L$ jest splotem Hopfa.

\begin{proposition}
    Niech $L$ będzie splotem.
    Centrum grupy $\pi(L)$ jest nietrywialne wtedy i tylko wtedy, gdy dopełnienie splotu $L$ jest rozmaitością Seiferta.
\end{proposition}

\begin{corollary}
    Niech $K$ będzie węzłem.
    Centrum grupy $\pi(K)$ jest nietrywialne wtedy i tylko wtedy, gdy $K$ jest węzłem torusowym.
\end{corollary}

O tym samym, ale nie tak samo, pisaliśmy już w \ref{prp:torus_nontrivial_center}.
Kawauchi \cite[s. 85]{kawauchi96} żegna się z grupami splotów:

\begin{proposition}
    Grupa splotu jest rezydualnie skończona (dla każdego nietrywialnego elementu $x \in \pi$, istnieje homomorfizm $f: \pi \to H$ taki, że grupa $H$ jest skończona i $f(x) \neq 1$) i lokalnie indeksowalna (dla każdej  nietrywialnej skończenie generowanej podgrupy $H \le \pi$, istnieje epimorfizm $H \to \Z$).
\end{proposition}

\input{40-topology/401a-wirtinger}

% Koniec sekcji Grupa splotu

