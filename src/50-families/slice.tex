
\section{Węzły plastrowe i taśmowe}
\label{sec:slice}
Musimy oznajmić z przykrością, że jest to już ostatnia sekcja książki.
Poruszymy tutaj ważne z~punktu widzenia współczesnej teorii węzłów zagadnienia czterowymiarowe: wprowadzamy węzły plastrowe i taśmowe, definiujemy relację zgodności oraz przytaczamy tyle wyników o grupie zgodności, ile tylko jesteśmy w stanie zrozumieć, czyli nie za wiele.
Ze względu na znaczne ubytki wiedzy, ograniczamy się do zreferowania tekstu Kawauchiego \cite[s. 154-169]{kawauchi1996}, miejscami tylko wspominając odsyłacze do literatury, które wydają się nam pomocne.
Wiele wyników, jakie podamy w tej sekcji, pochodzi z artykułu Foxa, Milnora \cite{fox1966}, od którego wszystko się zaczęło.
\index[persons]{Fox, Ralph}%
\index[persons]{Milnor, John}%

Adnotacja tłumacza: być może jesteśmy pierwszymi osobami piszącymi o tych obiektach po polsku, dlatego nie mamy pewności, czy podane tutaj tłumaczenie ,,plastrowy'' przyjmie się.
Inny przymiotnik godny rozważenia to ,,wstęgowy''.

% DICTIONARY;plastrowy;slice;węzeł
\begin{definition}[węzeł topologicznie plastrowy]
\index{węzeł!plastrowy}%
    Węzeł $K$ w sferze $S^3$, który jest brzegiem lokalnie płaskiego dysku $D$ w kuli $B^4$ nazywamy węzłem topologicznie plastrowym. % Kawauchi 155?
    Dysk $D$, kiedy potrzebuje mieć nazwę, też jest dyskiem plastrowym.
\end{definition}

Jeśli nie jest podane inaczej, ,,plastrowy'' to synonim ,,topologicznie plastrowego''.

\begin{definition}[węzeł gładko plastrowy]
    Węzeł $K$ w sferze $S^3$, który jest brzegiem gładkiego dysku $D$ w kuli $B^4$ nazywamy węzłem gładko plastrowym.
\end{definition}

Następujące węzły o~mniej niż jedenastu skrzyżowaniach są plastrowe (topologicznie oraz gładko): $6_1$, $8_{8}$, $8_{9}$, $8_{20}$, $9_{27}$, $9_{41}$, $9_{46}$, $10_{3}$, $10_{22}$, $10_{35}$, $10_{42}$, $10_{48}$, $10_{75}$, $10_{87}$, $10_{99}$, $10_{123}$, $10_{129}$, $10_{137}$, $10_{140}$, $10_{153}$ oraz $10_{155}$.
\index{węzeł!Conwaya}
Wśród pierwszych węzłów do dwunastu skrzyżowań najdłużej opierał się węzeł Conwaya, aż Lisa Piccirillo \cite{piccirillo2020} pokazała, że nie jest gładko plastrowy (ale za to jest topologicznie plastrowy).
\index[persons]{Piccirillo, Lisa}%

\begin{proposition}
    Niech $K$ będzie węzłem.
    Wtedy suma $K \shrap \operatorname{mr} K$ jest węzłem plastrowym.
\end{proposition}

\begin{proof}[Niedowód]
    Kawauchi \cite[s. 155]{kawauchi1996} pisze, że wystarczy wybrać 3-kulę $B \subseteq S^3$ taką, że $K \cap B$ jest trywialnym łukiem w $B$.
    Wtedy 4-kula $\operatorname{cl} (S^3 \setminus B) \times [0,1]$ oraz lokalnie płaski dysk $\operatorname{cl} (K \setminus K \cap B) \times [0,1] $ są świadkami plastrowości węzła $K \shrap \operatorname{mr} K$.
\end{proof}

\begin{proposition}
    Albo wszystkie trzy węzły $K_1, K_2, K_1 \shrap K_2$ są plastrowe, albo co najwyżej jeden z~nich.
\end{proposition}

\begin{proof}
    Kawauchi \cite[s. 155]{kawauchi1996} pisze: załóżmy, że $K_1, K_2$ są plastrowe, z plastrowymi dyskami $D_1, D_2 \subseteq B^4$.
    Wtedy suma brzegowa\footnote{Cokolwiek to jest!} $(B^4, D_1) \natural (B^4, D_2)$ pokazuje, że węzeł $K_1 \shrap K_2$ jest plastrowy.

    Załóżmy teraz, że $K_1, K_3 = K_1 \shrap K_2$ są plastrowe, z plastrowymi dyskami $D_1, D_3 \subseteq B_4$.
    Wybierzmy 3-kule $B_1, B_3$ wewnątrz $S^3$ tak, że domknięcie $K_1 \setminus B_1 \cap K_1$ jest trywialnym łukiem w domknięciu $S^3 \setminus B_1$.
    Wtedy coś tam dalej, ale nie warto tego przepisywać, bo i tak za trudne na tę książkę.
\end{proof}

Pierwszym poważnym wynikiem z dziedziny teorii węzłów plastrowych, pochodzącym jeszcze z pracy \cite{fox1966}, był:

\begin{proposition}[warunek Foxa-Milnora]
\index{warunek!Foxa-Milnora}%
    Niech $K$ będzie węzłem plastrowym.
    Wtedy jego wielomian Alexandera jest postaci $\alexander(t) = f(t) f(1/t)$ dla pewnego wielomianu Laurenta $f(t) \in \Z[t, 1/t]$.
\end{proposition}

\begin{corollary}
    \label{det_slice_square}%
    \index{wyznacznik}
    Wyznacznik węzła plastrowego jest kwadratem.
\end{corollary}

\begin{proof}
    Mamy $\det K = |\alexander_K(-1)| = f(-1) f(-1)$.
\end{proof}

Ten prosty test stwierdza, że 2743 spośród 2977 węzłów o mniej niż 13 skrzyżowaniach nie jest plastrowych.
% podać program tłumaczący, czemu tak jest

\begin{proposition}
% TODO: skąd to stwierdzenie?
\index{sygnatura}%
    Niech $K$ będzie węzłem plastrowym.
    Wtedy $\sigma(K) = 0$.
\end{proposition}

\begin{proof}[Niedowód]
    Można zajrzeć do Lickorisha \cite[s. 90]{lickorish1997} i Murasugiego \cite[twierdzenie 8.8]{murasugi1965}; nie wiadomo, kto pierwszy uznał, że warto tego dowieść.
    %Praca "Infinite Order Amphicheiral Knots". (Charles Livingston, 2001) -- chyba nie?
\end{proof}

Test ten eliminuje kolejne 45 węzłów poniżej 13 skrzyżowań.
% TODO: podać program tłumaczący, czemu tak jest?

\begin{proposition}
    \index{niezmiennik!Arfa}
    Niech $K$ będzie węzłem plastrowym.
    Wtedy $\operatorname{Arf} K = 0$.
\end{proposition}

\begin{proof}
    Składniki dowodu już są, wystarczy je teraz wszystkie wymieszać w~dobrej kolejności.
    Wniosek \ref{det_slice_square} mówi, $\det K$ jest kwadratem, zaś fakt \ref{cor:knot_determinant_odd}, że $\det K$ jest nieparzyste.
    Zatem $\det K \equiv 1 \pmod 8$ i fakt~\ref{prp:arf_murasugi} (warunkek Murasugiego) orzeka $\operatorname{Arf} K = 0$.
\end{proof}

% TODO: podać program tłumaczący, czemu tak jest? tzn. czy coś to eliminuje więcej, jak tak to ile?

Ostatni fakt, jaki podamy we wprowadzeniu, to jedno z niewielu miejsc w całej książce, gdzie dotykamy różnic między kategorią Top oraz PL.

\begin{proposition}
\label{prp:trivial_alexander_implies_slice}%
    Niech $K$ będzie węzłem w kategorii Top.
    Jeżeli jego wielomian Alexandera jest trywialny: $\alexander_K(t) \equiv 1$, to węzeł $K$ jest plastrowy.
\end{proposition}

Twierdzenie to jest bardzo łatwo napotkać przeglądając prezentacje poświęcone węzłom plastrowym, ale nikt nie chce się przyznać, kto jest jego ojcem.
Odpowiedź znaleźliśmy dopiero w artykule ,,The degree of the Alexander polynomial is an upper bound for the topological slice genus'' Petera Fellera!
Miło, że mu się chciało.
% łatwo napotkać czytając o węzłach plastrowych, ale jawnie nikomu się nie chce wskazać dowodu. % Informację, że to jest tw. 1.13b znalazłem wreszcie w https://arxiv.org/pdf/1504.01064.pdf

\begin{proof}
\index[persons]{Freedman, Michael}%
    Freedman \cite[tw. 1.13]{freedman1982}.
\end{proof}

Implikacja~\ref{prp:trivial_alexander_implies_slice} przestaje być prawdziwa po przejściu do kategorii Diff.
Wydawało nam się kiedyś, że Gompf \cite{gompf1986} dobrze tłumaczy tę różnicę przy użyciu twierdzenia Donaldsona.
\index[persons]{Gompf, Robert}%
\index{twierdzenie!Donaldsona}%
(Do tego artykułu odsyła encyklopedia węzłów \cite{adams2021}).
% Encyclopedia of Knot Theory pod redakcją Colin Adams, Erica Flapan, Allison Henrich, Louis H. Kauffman, Lewis D. Ludwig, Sam Nelson, około strony 453 lub 454: "but many knots with Alexander polynomial one are not smoothly slice [9]" i odsyła do \cite{donaldson1983}
% TODO Gompf to nie Donaldson
Dzisiaj wiemy, że nic nie wiemy.

\input{50-families/slice-twist}

\input{50-families/slice-concordance}

\input{50-families/slice-ribbon}

\input{50-families/slice-algebraic}

