
\subsection{Ruchy Reidemeistera}

Wiemy już, że węzły mają wiele diagramów.
Mając dane dwa różne diagramy chcielibyśmy wiedzieć, czy przedstawiają ten sam węzeł.
Stosowne narzędzie dostarczył Kurt Reidemeister w~latach dwudziestych ubiegłego wieku.
\index[persons]{Reidemeister, Kurt}%
Zdefiniujmy trzy lokalne operacje na diagramach, a~potem wysłowimy kryterium  Reidemeistera rozstrzygające problem równości węzłów.

% DICTIONARY;Reidemeister/Turaev/... move;ruch Reidemeistera/Turajewa/...;-
\begin{definition}[ruchy Reidemeistera]
\index{ruch!Reidemeistera}%
    Trzy gatunki lokalnych deformacji diagramu splotu:
    \begin{figure}[H]
    \centering
    %
    \begin{minipage}[b]{.3\linewidth}
        \[
            \LargeReidemeisterOneLeft \stackrel{R_1}{\cong} \LargeReidemeisterOneStraight
        \]
        \subcaption{ruch $R_1$}
    \end{minipage}
    %
    \begin{minipage}[b]{.3\linewidth}
        \[
            \LargeReidemeisterTwoA \stackrel{R_2}{\cong} \LargeReidemeisterTwoB
        \]
        \subcaption{ruch $R_2$}
    \end{minipage}
    %
    \begin{minipage}[b]{.35\linewidth}
        \[
            \LargeReidemeisterThreeA \stackrel{R_3}{\cong} \LargeReidemeisterThreeB
        \]
        \subcaption{ruch $R_3$}
    \end{minipage}
    \end{figure}
    skręcenie/rozkręcenie ($R_1$), wsunięcie/rozsunięcie ($R_2$) oraz przesunięcie łuku przez skrzyżowanie ($R_3$) nazywamy ruchami Reidemeistera.
\end{definition}

Ruch $R_i$ operuje więc na $i$ łukach diagramu.
Reidemeister w~swojej pierwszej pracy przyjął inną kolejność, jego drugi ruch jest naszym pierwszym.
Colberg \cite[s. 6]{colberg2013} pisze, że Maxwell znał ruchy Reidemeistera przed Reidemeisterem, ale mimo próśb Taita nigdy nie zgłosił swojego odkrycia w Royal Society of Edinburgh.

\begin{theorem}[Reidemeister, 1927]
\label{thm:reidemeister}%
\index{twierdzenie!Reidemeistera}%
\index[persons]{Reidemeister, Kurt}%
    Niech $D_1, D_2$ będą diagramami dwóch splotów $L_1, L_2$.
    Sploty $L_1, L_2$ są takie same wtedy i tylko wtedy, gdy diagram $D_2$ można otrzymać z $D_1$ wykonując skończony ciąg ruchów Reidemeistera oraz gładkich deformacji łuków, bez zmiany biegu skrzyżowań.
\end{theorem}
% https://math.stackexchange.com/questions/4399634/two-knots-k-and-k-prime-are-equivalent-if-and-only-if-their-projections-p
% Reidemeister, and pretty much every other author, has worked with the piecewise-linear case. In a way it doesn't matter which you choose, since there's a theorem that the categories of smooth and PL manifolds are equivalent in some sense. However, it's not so clear how you pass from one setting to the other (or at least I've never gone through the details myself!)

Dowód podali niezależnie Reidemeister \cite{reidemeister1927} oraz Alexander, Briggs \cite{alexander1927}.
\index[persons]{Reidemeister, Kurt}%
\index[persons]{Briggs, Garland}%
\index[persons]{Alexander, James}%
Twierdzenie Reidemeistera jest prawdziwe także dla splotów zorientowanych, ale wtedy trzeba uwzględnić różne orientacje łuków i~nie jest oczywiste, ile spośród $2^1 + 2^2 + 2^3 = 14$ wersji jest potrzebne.
Polyak \cite{polyak2010} pokazał, że minimalny zbiór zorientowanych ruchów składa się na przykład z~dwóch wersji ruchu $R_1$, jednej wersji ruchu $R_2$ i~jednej wersji ruchu $R_3$.
\index[persons]{Polyak, Michael}%

\begin{proof}
\index[persons]{Burde, Gerhard}%
\index[persons]{Murasugi, Kunio}%
\index[persons]{Prasołow, Wiktor (Прасолов, Виктор Васильевич)}%
\index[persons]{Sosiński, Aleksiej (Сосинский, Алексей Брониславович)}%
\index[persons]{Zieschang, Heiner}%
    Szkielet dowodu można znaleźć w~książce Burdego i~Zieschanga \cite[s. 9-11]{burde2014}.
    Kluczowe pomysły podają też Prasołow z~Sosińskim \cite[s. 11-12]{prasolov1997}.
    Innym przystępnym źródłem jest podręcznik Murasugiego \cite[s. 50-56]{murasugi1996}.
\end{proof}

Trace \cite{trace1983} zauważył, że dwa diagramy jednego węzła są związane tylko II i III ruchem (ale nie I) wtedy i tylko wtedy, gdy mają ten sam spin oraz indeks punktu względem krzywej (,,winding number'').
\index[persons]{Trace, Bruce}%
Z prac Östlunda \cite{ostlund2001}, Manturowa\footnote{Niestety nie wiemy, o które strony tej książki chodzi.} \cite{manturov2004} oraz Haggego \cite{hagge2006} wynika, że dla każdego węzła istnieje para diagramów, do przejścia między którymi trzeba wykorzystać wszystkie trzy ruchy.
\index[persons]{Östlund, Olof}%
\index[persons]{Manturow, Wasilij}%
\index[persons]{Hagge, Tobias}%
% praca Haggego nazywa się "Every Reidemeister move is needed for each knot type" ale nawet w MathSciNecie wspomnieni są Ostlund i Manturow, więc zostawiam. Tekst skopiowany z Wiki
Coward \cite{coward2006} zademonstrował, że nawet jeśli wszystkie trzy ruchy są potrzebne, można je wykonywać w specjalnej kolejności: najpierw tylko I ruchy, potem tylko II ruchy, następnie tylko III ruchy i znowu II ruchy.
\index[persons]{Coward, Alexander}%

W praktyce twierdzenia \ref{thm:reidemeister} nie stosuje się bezpośrednio.
Mając dane dwa spójne diagramy tego samego splotu trudno znaleźć jest ciąg ruchów przekształcający jeden z nich w drugi albo orzec, że taki nie istnieje.
% DICTIONARY;invariant;niezmiennik;-
Zamiast tego definiuje się niezmienniki, czyli funkcje ze zbioru wszystkich diagramów, które nie zmieniają swojej wartości podczas wykonywania ruchów Reidemeistera.
Kiedy pewien niezmiennik przyjmuje różne wartości na dwóch diagramach, te przedstawiają dwa istotnie różne sploty.
Gdy wartości są te same, nie dostajemy żadnej informacji.
Sploty mogą być równoważne albo nie.
Niezmienniki będą nam stale towarzyszyć w~wędrówce po krainie węzłów.

\subsubsection{Dygresja -- wyniki ilościowe wokół twierdzenia Reidemeistera}
Załóżmy, że na dwóch diagramach tego samego węzła widać odpowiednio $n_1, n_2$ skrzyżowań.
Jak piszą Coward, Lackenby \cite{coward2011}, istnieje funkcja $f \colon \N \times \N \to \N$ taka, że między dwoma diagramami można przejść wykonując co najwyżej $f(n_1, n_2)$ ruchów.
\index[persons]{Coward, Alexander}%
\index[persons]{Lackenby, Marc}%
Wynika to z faktu, że istnieje skończenie wiele spójnych diagramów o danej liczbie skrzyżowań oraz twierdzenia Reidemeistera.
Okazuje się jednak, że od funkcji $f$ można żądać, by była obliczalna
(a to jest chyba równoważne istnienia algorytmu rozpoznającego, czy dwa diagramy przedstawiają jeden węzeł)
% http://people.dm.unipi.it/martelli/Cortona/Lackenby.pdf 7 of 90
i faktycznie, główny wynik \cite{coward2011} orzeka, że
\begin{equation}
    f(n_1, n_2) = 2^{2^{\ldots^{2^{n_1 + n_2}}}}
\end{equation}
jest taką funkcją.
Piętrowa potęga liczy sobie aż $10^{1000000 (n_1 + n_2)}$ warstw.

Natomiast jeżeli $n_2 = 0$, czyli drugi diagram przedstawia niewęzeł, ,,wystarcza'' $(236n_1)^{11}$ ruchów, przy czym liczba skrzyżowań podczas transformacji nigdy nie przekracza $49c^2$: to świeższy wynik samego Lackenby'ego \cite{lackenby2015}, gdzie poprawił wcześniejsze oszacowania Hassa, Lagariasa.
Przykład diagramu niewęzła, do rozwiązania którego nie można tylko usuwać istniejących skrzyżowań, przedstawiają Burde, Zieschang, Heusener \cite[s. 12]{burde2014}.

Hayashi \cite{hayashi2005} dowiódł, że liczbę ruchów Reidemeistera potrzebnych, by rozszczepić splot można ograniczyć z góry na podstawie indeksu skrzyżowaniowego.
\index[persons]{Hayashi, Chuichiro}%

% koniec sekcji Ruchy Reidemeistera

