
\section{Diagramy. Ruchy Reidemeistera}

Chociaż w~świetle definicji \ref{def:knot} węzły są pewnymi regularnymi podzbiorami przestrzeni $\R^3$, z~kombinatorycznego punktu widzenia wygodniej jest rysować je na płaszczyźnie.

% DICTIONARY;shadow;cień;-
% DICTIONARY;crossing;skrzyżowanie;-
\begin{definition}[cień, skrzyżowanie]
\index{cień}%
\index{skrzyżowanie}%  
\label{def:crossing}%
    Niech $\pi \colon \R^3 \to \R^2$ będzie rzutem na pewną płaszczyznę, zaś $L \subseteq \R^3$ ustalonym splotem.
    Obraz $\pi[L]$ nazywamy cieniem, punkty podwójne $p$ cienia (punkt $p \in \R^2$, którego przeciwobraz $\pi^{-1}[\{p\}]$ jest dwupunktowy) nazywamy skrzyżowaniami.
\end{definition}

Zazwyczaj nie wprowadza się osobnego terminu na cień, tylko oszczędza czas i zaczyna od razu od diagramów, tak jak Burde, Zieschang, Heusener \cite[s. 9]{burde2014}:

\begin{definition}[diagram]
% DICTIONARY;diagram;diagram;-
\index{diagram}%
    Niech $D$ będzie cieniem splotu $L$ takim, że cień $D$ zawiera skończenie wiele punktów wielokrotnych (i wszystkie są punktami podwójnymi) oraz skrzyżowania cienia $D$ nie zawierają wierzchołków splotu $L$.
    Wtedy cień $D$ wzbogacony o~informację o tym, jak przebiegają skrzyżowania (który odcinek łamanej biegnie dołem, a~który górą) nazywamy diagramem.
% TODO: dopisać, że będziemy to nazywać nad i pod skrzyżowania
\index{nadskrzyżowanie}%
\index{podskrzyżowanie}%
\end{definition}

Mieliśmy problemy ze znalezieniem ładnego rysunku katastrof, jakich nie dopuszczamy pracując z diagramami zamiast zwykłymi cieniami; nam nie do końca chciało się je rysować je tutaj.
Wybawieniem okazała się monografia Burdego, Zieschanga (i Heusenera) \cite[s. 9]{burde2014}.

Dla każdego ustalonego $n \ge 2$ i każdego węzła $K$ istnieje cień $D$, na którym wszystkie wielokrotne punkty są $n$-krotne (wiemy to od Hostego, College'a \cite[s. 11]{adams2021}, którzy nie napisali, skąd to wiedzą);
\index[persons]{Hoste, Jim}%
\index[persons]{College, Pitzer}%
dla co najmniej jednej wartości $n$ można dodatkowo wymagać, by diagram zawierał dokładnie jedno skrzyżowanie (Adams, Crawford, DeMeo, Landry, Lin, Montee, Park, Venkatesh, Yhee \cite{venkatesh2015} albo Brunn ponad sto lat temu \cite[s. 28]{adams2021}!).
\index[persons]{Adams, Colin}%
\index[persons]{Crawford, Thomas}%
\index[persons]{DeMeo, Benjamin}%
\index[persons]{Landry, Michael}%
\index[persons]{Lin, Alex}%
\index[persons]{Montee, Murphy}%
\index[persons]{Park, Seojung}
\index[persons]{Venkatesh, Saraswathi}%
\index[persons]{Yhee, Farrah}%

\begin{definition}[włókno, nić]
\index{włókno}%
\index{nić}%
    Fragment diagramu biegnący między dwoma kolejnymi skrzyżowaniami (odpowiednio: tunelami, czyli podskrzyżowaniami), nazywamy nicią (odpowiednio: włóknem)
\end{definition}

Skrzyżowania i diagramy są standardowymi terminami, zrozumiałymi przez każdego. 
Cienie, nici i włókna stanowią twórczość własną autorów!
Nici powstają z włókien przez rozcięcie ich przy każdym nadskrzyżowaniu.

\begin{proposition}
\label{prp:links_have_diagrams}%
    Niech $L$ będzie splotem.
    Jego diagramy tworzą otwarty i~gęsty podzbiór wszystkich rzutów.
\end{proposition}

Kawauchi \cite[s. 7]{kawauchi1996} wspomina w tym miejscu podręcznik Crowella, Foxa \cite[s. 7]{crowell1963}.
To samo jest na przykład u Burdego, Zieschanga, Heusenera \cite[s. 10]{burde2014}, ale oni odsyłają jeszcze do Reidemeistera \cite{reidemeister1927} i samego Burdego \cite{burde1978}.

\begin{proof}[Niedowód]
    Rzut splotu na równoległe płaszczyzny jest taki sam, a te można sparametryzować prostymi przechodzącymi przez początek układu współrzędnych, które tworzą przestrzeń rzutową $\R \mathbb P^2$.
    Niech $S$ będzie zbiorem prostych, które dają złe rzuty.
    Wystarczy pokazać jego nigdziegęstość.
    Okazuje się, że $S$ jest też jednowymiarowy.
\end{proof}

\begin{corollary}
    Każdy splot posiada diagram.
\end{corollary}

% DICTIONARY;oriented;zorientowany;węzeł
\begin{definition}[orientacja]
\index{węzeł!zorientowany}%
\index{orientacja|see {węzeł zorientowany}}%
    Węzeł, w~którym wybrano kierunek, w~którym należy się po nim poruszać, nazywamy zorientowanym.
    Splot nazywamy zorientowanym, jeśli wszystkie jego ogniwa traktowane jako węzły są zorientowane.
\end{definition}

Orientację na diagramie zaznaczamy małą strzałką wskazującą kierunek poruszania się.

\input{10-introduction/102a-reidemeister}

\input{10-introduction/102b-history}

\input{10-introduction/102c-codes}

\input{10-introduction/102d-hardunknots}

\input{10-introduction/102e-tait}

