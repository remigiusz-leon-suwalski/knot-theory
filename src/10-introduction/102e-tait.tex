
\section{Hipotezy Taita}
\index{hipoteza!Taita|(}%

Tait na podstawie węzłów o małej liczbie skrzyżowań  wysunął około 1898 roku trzy lub cztery hipotezy.
Nie jest jasne, czy chodziło mu o wszystkie węzły, czy tylko te alternujące.
Uchylamy tutaj rąbka tajemnicy i~podajemy treść hipotez już teraz; dowód ze szczegółami odkładając na później, aż do sekcji \ref{sub:tait_conjectures}.
Tam też wspomnimy krótko o technikach użytych w dowodach pozostałych trzech.

\begin{conjecture}[I hipoteza Taita]
\index{indeks skrzyżowaniowy}%
\label{con:tait_1}%
    Zredukowany alternujący diagram splotu ma minimalny indeks skrzyżowaniowy.
\end{conjecture}

Najpierw znaleziono dowód korzystający z wielomianu Jonesa: dokonali tego w 1987 roku równocześnie Kauffman \cite{kauffman1987}, Murasugi \cite{murasugi1987} oraz Thistlethwaite \cite{thistlethwaite1987}.
\index[persons]{Kauffman, Louis}%
\index[persons]{Murasugi, Kunio}%
\index[persons]{Thistlethwaite, Morwen}%
Trzydzieści lat później Greene \cite{greene2017} zaprezentował geometryczne podejście do problemu.
\index[persons]{Greene, Joshua}%

\begin{conjecture}[II hipoteza Taita]
\index{spin}%
    Dwa zredukowane diagramy alternujące jednego węzła mają ten sam spin.
\end{conjecture}

Pierwsze dowody pochodzą znowu od Kauffmana \cite{kauffman1987} oraz Thistlethwaite'a \cite{thistlethwaite1987}.
\index[persons]{Kauffman, Louis}%
\index[persons]{Thistlethwaite, Morwen}%
Dla niektórych II hipoteza brzmi inaczej (,,achiralny splot alternujący ma zerowy spin''), dla innych jest prostym wnioskiem z naszego sformułowania.

\begin{conjecture}[III hipoteza Taita]
\index{flype}%
    Niech $D_1, D_2$ będą zredukowanymi alternującymi diagramami zorientowanego pierwszego splotu.
    Wtedy diagram $D_2$ można otrzymać z~$D_1$ korzystając jedynie z~ruchu \emph{flype}.
\end{conjecture}

Trzecią hipotezę udowodnił Menasco wspólnie z~Thistlethwaitem \cite{menasco1993}.
\index[persons]{Menasco, William}%
\index[persons]{Thistlethwaite, Morwen}%
Wynika z~niej, że dwa zredukowane diagramy alternujące tego samego węzła mają ten sam spin.
Nie jest prawdziwa dla niealternujących splotów, przez co w~tablicach węzłów tak długo mieliśmy duplikat -- parę Perko.
\index{para Perko}%

Czasami mówi się jeszcze o IV hipotezie: że zwierciadlane węzły mają parzysty indeks skrzyżowań.
\index{węzeł!zwierciadlany}
Ta okazała się fałszywa.

\index{hipoteza!Taita|)}%

% koniec podsekcji Hipotezy Taita

