
\section{Diagramy. Ruchy Reidemeistera}

Chociaż w~świetle definicji \ref{def:knot} węzły są pewnymi regularnymi podzbiorami przestrzeni $\R^3$, z~kombinatorycznego punktu widzenia wygodniej jest rysować je na płaszczyźnie.

% DICTIONARY;oriented;zorientowany;węzeł
\begin{definition}[orientacja]
\index{węzeł!zorientowany}%
\index{orientacja|see {węzeł zorientowany}}%
    Węzeł, w~którym wybrano kierunek, w~którym należy się po nim poruszać, nazywamy zorientowanym.
    Splot nazywamy zorientowanym, jeśli wszystkie jego ogniwa traktowane jako węzły są zorientowane.
\end{definition}

Orientację na diagramie zaznaczamy małą strzałką wskazującą kierunek poruszania się.

% DICTIONARY;shadow;cień;-
\begin{definition}
\index{cień}%
    Rzut węzła $K \subseteq \R^3$ na płaszczyznę nazywamy cieniem.
\end{definition}

% DICTIONARY;crossing;skrzyżowanie;-
\begin{definition}[skrzyżowanie]
\label{def:crossing}%
\index{skrzyżowanie}%
    Podwójny punkt w cieniu nazywamy skrzyżowaniem.
\end{definition}

% DICTIONARY;diagram;diagram;-
\begin{definition}[diagram]
\index{diagram}%
    Cień razem z~informacją o~tym, jak przebiegają skrzyżowania i pozbawiony katastrof: potrójnych przecięć, stycznych czy dziobów nazywamy diagramem.
    % TODO: Narysować katastrofy
\end{definition}

Dla każdego ustalonego $n \ge 2$ i każdego węzła $K$ istnieje cień $D$, na którym wszystkie wielokrotne punkty są $n$-krotne (wiemy to od Hostego, College'a \cite[s. 11]{adams2021}, którzy nie napisali, skąd to wiedzą);
\index[persons]{Hoste, Jim}%
\index[persons]{College, Pitzer}%
dla co najmniej jednej wartości $n$ można dodatkowo wymagać, by diagram zawierał dokładnie jedno skrzyżowanie (Adams, Crawford, DeMeo, Landry, Lin, Montee, Park, Venkatesh, Yhee \cite{venkatesh2015} albo Brunn\footnote{Karl Hermann Brunn opisał w 1892 roku sploty Brunna, a więc zanim jeszcze teoria węzłów przyszła na świat.} ponad sto lat temu \cite[s. 28]{adams2021}!).
\index[persons]{Adams, Colin}%
\index[persons]{Crawford, Thomas}%
\index[persons]{DeMeo, Benjamin}%
\index[persons]{Landry, Michael}%
\index[persons]{Lin, Alex}%
\index[persons]{Montee, Murphy}%
\index[persons]{Park, Seojung}
\index[persons]{Venkatesh, Saraswathi}%
\index[persons]{Yhee, Farrah}%

\begin{definition}[włókno]
\index{włókno}%
    Fragment diagramu, który biegnie między dwoma kolejnymi tunelami, czyli podskrzyżowaniami, nazywamy włóknem.
\end{definition}

\begin{definition}[nić]
\index{nić}%
    Fragment diagramu, który biegnie między dwoma kolejnymi skrzyżowaniami, nazywamy nicią.
\end{definition}

Nici powstają z włókien przez rozcięcie ich przy każdym nadskrzyżowaniu.

\begin{proposition}
\label{prp:links_have_diagrams}%
    Niech $L$ będzie splotem.
    Jego diagramy tworzą otwarty i~gęsty podzbiór wszystkich rzutów.
\end{proposition}

Kawauchi \cite[s. 7]{kawauchi1996} wspomina w tym miejscu podręcznik Crowella, Foxa \cite[s. 7]{crowell1963}.
To samo jest na przykład u Burdego, Zieschanga, Heusenera \cite[s. 10]{burde2014}, ale oni odsyłają jeszcze do Reidemeistera \cite{reidemeister1927} i samego Burdego \cite{burde1978}.

\begin{proof}[Niedowód]
    Rzut splotu na równoległe płaszczyzny jest taki sam, a te można sparametryzować prostymi przechodzącymi przez początek układu współrzędnych, które tworzą przestrzeń rzutową $\R \mathbb P^2$.
    Niech $S$ będzie zbiorem prostych, które dają złe rzuty.
    Wystarczy pokazać jego nigdziegęstość.
    Okazuje się, że $S$ jest też jednowymiarowy.
\end{proof}

\begin{corollary}
    Każdy splot posiada diagram.
\end{corollary}

\input{10-introduction/102a-reidemeister}

\input{10-introduction/102b-hardunknots}

\input{10-introduction/102c-alternating}

\input{10-introduction/102d-history}

\input{10-introduction/102e-tait}

\input{10-introduction/102f-codes}

