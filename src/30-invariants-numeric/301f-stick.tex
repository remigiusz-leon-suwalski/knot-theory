
\section{Liczba patykowa}
\index{liczba patykowa|(}%

% DICTIONARY;stick number;liczba patykowa;-

\begin{definition}
    Niech $L$ będzie splotem.
    Minimalną liczbę odcinków łamanej, która przedstawia splot $L$, nazywamy jego liczbą patykową i~oznaczamy $\stick(L)$.
\end{definition}

Liczbę patykową $\stick$ do matematyki wprowadził Randell \cite{randell1994}, gdzie znalazł od razu jej wartość dla niewęzła (3), trójlistnika (6), ósemki (7) i pozostałych węzłów pierwszych do sześciu skrzyżowań: $5_1, 5_2, 6_1, 6_2, 6_3$ (8).
\index[persons]{Randell, Richard}%
Według Cromwella \cite{cromwell2004}, z węzłami od siedmiu do dziewięciu częściowo rozprawiali się Randell \cite{randell1994}, Calvo \cite{calvo1998} i~Negami \cite{negami1991}.
\index[persons]{Randell, Richard}%
\index[persons]{Calvo, Jorge}%
\index[persons]{Negami, Seiya}%
Niedawno dołączył do nich Shonkwiler \cite{shonkwiler2022}.
\index[persons]{Shonkwiler, Clayton}%
Baza danych KnotInfo podpowiada, jaki jest obecny stan wiedzy.

Jest siedem węzłów z $\stick K = 8$: wymienione wcześniej, $8_{19}$ i $8_{20}$;
dwadzieścia pięć gdzie $\stick K = 9$; oprócz tego $\stick 10_{124} = 10$.
O pozostałych węzłach pierwszych do 10 skrzyżowań wciąż brakuje nam danych.
Zachodzi $9 \le \stick 10_{37}, \stick 10_{76} \le 12$, dla pozostałych węzłów mamy lepsze oszacowania.
88 węzłów spełnia $9 \le \stick K \le 11$, zaś 124 innych $9 \le \stick K \le 10$.

Encyklopedia Wolfram Mathworld plecie farmazony, że dokładnie jeden węzeł pierwszy do 10 skrzyżowań ma liczbę patykową równą 14: jest to $10_{84}$, dokładnie pięć ma liczbę patykową równą 13: $10_{39}$, $10_{64}$, $10_{73}$, $10_{76}$, $10_{80}$, a liczba patykowych pozostałych nie przekracza 12.
Niestety Wolfram nie podaje źródeł tych rewelacji.
Ugh!

Negami \cite{negami1991} pokazał przy użyciu teorii grafów, że dla nietrywialnych węzłów prawdziwe są nierówności
\index[persons]{Negami, Seiya}%
\begin{equation}
    \frac{5+\sqrt{9 + 8 \crossing K}}{2} \le \stick K \le 2 \crossing K.
\end{equation}
Trójlistnik to jedyny węzeł realizujący górne ograniczenie.
% Huh, Oh 2011 z trójlistnikiem?
Z~pracy Elrifaia \cite{elrifai2006} (a wiemy o~niej z~\cite{huh2011}) wynika, że dla węzłów o~co najwyżej 26 skrzyżowaniach, dolne ograniczenie jest ostre: można pisać $<$ w~miejsce $\le$.
\index[persons]{Elrifai, Elsayed}%

Jin oraz Kim w 1993 ograniczyli liczby patykowe dla węzłów torusowych korzystając z~liczby supermostowej.
\index[persons]{Jin, Gyo}%
\index[persons]{Kim, Hyoung-Seok}%
Wkrótce wynik został poprawiony przez samego Jina, w pracy \cite{jin1997} znalazł dokładne wartości dla niektórych węzłów.
I~tak, jeśli $2 \le p < q < 2p$, to $\stick T_{p,q} = 2q$ oraz $\stick T_{p, 2p} = 4p-1$.
Ten sam wynik, choć dla węższego zakresu parametrów, odkryli Adams, Brennan, Greilsheimer, Woo \cite{greilsheimer1997}.
\index[persons]{Adams, Colin}%
\index[persons]{Brennan, Bevin}%
\index[persons]{Greilsheimer, Deborah}%
\index[persons]{Woo, Alexander}%
\index{suma spójna}%
Autorzy niezależnie od siebie znaleźli proste oszacowanie z~góry dla liczby patykowej sumy spójnej:
\label{stick_bounded_factors}%
\begin{equation}
    \stick(K_1 \shrap K_2) \le \stick(K_1) + \stick(K_2) - 3.
\end{equation}

Koniec dekady przyniósł jeszcze jedną pracę McCabe z~nierównością $\stick(K) \le 3 + \crossing (K)$ dla węzłów dwumostowych (\cite{mccabe1998}) oraz odkrycie Calvo \cite{calvo2001}: jeśli ograniczymy się do łamanych o co najwyżej siedmiu odcinkach, ósemka przestaje być odwracalna.
\index[persons]{McCabe, Cynthia}%
\index[persons]{Calvo, Jorge}%

Na początku XXI wieku nierówności Negamiego poprawiono, z dołu dokonał tego Calvo \cite{calvo2001}, z góry natomiast Huh, Oh \cite{huh2011}.
\index[persons]{Calvo, Jorge}%
\index[persons]{Huh, Youngsik}%
\index[persons]{Oh, Seungsang}%
% huh11: simple and self-contained
Górne ograniczenie można zmniejszyć o $3/2$, jeżeli $K$ jest niealternującym węzłem pierwszym.
\begin{equation}
    \frac{7+\sqrt{1 + 8 \crossing K}}{2} \le \stick K \le \frac{3}{2} (1 + \crossing K).
\end{equation}

Liczba patykowa nie pojawia się już nigdzie w następnych rozdziałach.

% https://knotinfo.math.indiana.edu/descriptions/polygon_index.html wspomina jeszcze <[6] Shonkwilker, C., "All prime knots through 10 crossings have superbridge Index <= 5. Arxiv preprint.>

\index{liczba patykowa|)}%

% Koniec podsekcji Liczba patykowa

