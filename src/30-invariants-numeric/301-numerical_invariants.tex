
Wspomnieliśmy na s. \pageref{page_first_invariant}, że pytanie, czy dwa dane diagramy splotów przedstawiają ten sam czy różne sploty, bywa trudne.
Napomknęliśmy też, że świadkiem równości dwóch splotów jest ciąg ruchów Reidemeistera, natomiast niezmienników używa się do wykazania różności.
Czym jest niezmiennik?
To pewna wielkość, która nie ulega zmianie (w naszym przypadku: podczas izotopii otaczającej przestrzeni, w której jest zanurzony splot).
Jeśli dany niezmiennik przyjmuje różne wartości dla dwóch splotów, to nie mogą być równoważne.

Jak pisze Przytycki w~,,Dwustu latach teorii węzłów'', kiedy badamy nowy niezmiennik, powinniśmy zadać sobie trzy pytania.
\index[persons]{Przytycki, Józef}%
Dobrze byłoby o nich nie zapominać.
Oto pytania Przytyckiego:
\begin{enumerate}
    \item czy łatwo wyznaczyć wartość niezmiennika?
    \item czy w zbiorze wartości niezmiennika łatwo odróżnia się elementy?
    \item czy niezmiennik odróżnia wiele splotów?
\end{enumerate}

Poznaliśmy dotychczas dwa niezmienniki: liczbę ogniw (którą łatwo wyznaczyć i której wartości -- liczby naturalne -- łatwo odróżniać; ale nie odróżnia wielu splotów) oraz topologię dopełnienia splotu (tym razem odróżnia wszystkie węzły pierwsze, ale trudno wyznaczyć jej ,,wartość'').
Tutaj przedstawiamy kilka więcej; przede wszystkim te, które nie wymagają mocnej znajomości reszty książki.
Niektóre z~nich są miarą złożoności splotów zgodnie z~następującym przepisem: niech $f$ będzie pewną funkcją określoną dla dowolnego diagramu splotu.
Wtedy odwzorowanie
\begin{equation}
    f(L) = \min \{f(D) : D \text{ jest diagramem splotu } L\}
\end{equation}
stanowi niezmiennik splotów.
Dowód jest trywialny i~pozostawiamy go jako ćwiczenie dla Czytelnika.
Im większa wartość funkcji $f$, tym bardziej skomplikowany splot.

Później poznamy inne niezmienniki, oprócz opisanych poniżej miarą złożoności jest też liczba warkoczowa (definicja \ref{def:braid_number}), ale nie wyznacznik (definicja \ref{def:determinant}) czy sygnatura (definicja \ref{def:signature}).
Przekonamy się też, że istnieją użyteczne niezmienniki, które są wielomianami albo innymi obiektami algebraicznymi.

\input{30-invariants-numeric/301a-crossing}

\input{30-invariants-numeric/301b-unknotting}

\input{30-invariants-numeric/301c-bridge}

\input{30-invariants-numeric/301e-writhe}

\input{30-invariants-numeric/301d-linking}

\input{30-invariants-numeric/301f-stick}

\input{30-invariants-numeric/301g-ropelength}

\subsection{Podsumowanie}
(Podana dalej lista może być niezrozumiała przy pierwszym czytaniu).
Między niektórymi niezmiennikami nie ma bezpośredniego związku:
\begin{enumerate}
    \item między liczbą gordyjską i~mostową (fakt \ref{no_relation_bridge_unknotting}),
    \item między liczbą mostową i~genusem (wzmianka po fakcie \ref{no_relation_bridge_unknotting}),
    \item między defektami modulo różne liczby pierwsze (fakt \ref{no_relation_defects}),
    \item między liczbą mostową i~wielomianem Alexandera (fakt \ref{no_relation_bridge_alexander}),
    \item między wielomianem Jonesa i~Alexandera (paragraf przed faktem \ref{homfly_stronger}),
    \item między liczbą mostową i~sygnaturą (wniosek \ref{no_relation_signature_bridge}),
    \item między liczbą gordyjską i~wielomianem Alexandera (dowód faktu \ref{balanced_iff_four_conditions}).
\end{enumerate}

Ale między niektórymi innymi takie związki są:
\begin{enumerate}
    \item między indeksem skrzyżowaniowym i genusem % TODO: \cite{livingston1993}, 142
    \item między liczbą gordyjską i sygnaturą % TODO: \cite{livingston1993}, 142
\end{enumerate}

% Koniec sekcji Niezmienniki liczbowe

